# 5. Zapojit se do EduID.cz

Jednou z hlavních výhod portálu Knihovny.cz je **propojování uživatelských identit:**  
Uživatel, který je registrovaným čtenářem v několika zapojených knihovnách a propojí si svá čtenářská konta na našem portálu, se nadále může přihlašovat účtem kterékoliv své knihovny a má přístup ke všem svým čtenářským kontům.  
&nbsp;  
**Knihovny.cz přitom na své straně neuchovávají přihlašovací údaje uživatelů**. Nelze se nijak "zaregistrovat přímo na Knihovny.cz" - k přihlášení je nutné použít již existující účet odjinud.   
&nbsp;  
To vše je po technické a bezpečnostní stránce řešeno přes [**Českou akademickou federaci identit EduID.cz**](https://www.eduid.cz/cs/index).    
&nbsp;  
Vaše knihovna má **dvě možnosti**, jak dostát požadavku na zapojení se do eduID.cz: 
* buď se **na eduID.cz zaregistrujete sami** se všemi náležitostmi, které to obnáší,
* nebo **pověříte dva pracovníky Moravské zemské knihovny**, kteří za Vás budou vůči eduID.cz vystupovat jako administrativní kontakt.  

|  V obou případech však po Vás bude eduID.cz požadovat **logo Vaší knihovny** (nejlépe čtvercové, pro dodržení grafické konzistence na portálu). |
| :----: |

> **Tip:** Pokud Vaše knihovna dosud žádné logo nepotřebovala a nemáte v plánu vynakládat na jeho vytvoření čas a/nebo peníze, stačí si nechat vyhledat např. spojení `create logo online free` a vzápětí uvidíte širokou nabídku jednoduchých nástrojů, kde si můžete vytvořit logo během pár minut. Protože knihovny většinou nejsou v přednastavených kategoriích těchto nástrojů na výběr, zkuste si místo výběru oboru zadat přímo ve vyhledávacím řádku daného nástroje např. `library`. Místo celého názvu knihovny doporučujeme zadat jen počáteční písmena - logo pak bude kompaktnější.

## Varianta A: Vlastní registrace na eduID.cz
První možnost je výhodnější pro knihovny, které mají se svým členstvím v eduID.cz nějaké další úmysly a **přejí si mít komunikaci s eduID.cz pod vlastní kontrolou**.  
**Pokud ve své knihovně používáte Aleph, je pro Vás tato cesta jedinou možností.** Samozřejmě, že Vám poradíme a pomůžeme, kdykoliv si nebudete s něčím vědět rady *(v tom případě budeme potřebovat, zda máte licenci X-Services, resp. jakým způsobem ukládáte hesla)*.  
  
| Přímo na stránkách eduID.cz existuje [**návod pro nastavení autentizace a autorizace pro náš portál**](https://www.eduid.cz/cs/tech/sources/cpk?s[]=cpk). |
| :-----: |  

*Poznámka: Text na stránkách eduID.cz obsahuje neaktuální informaci, kde je jako hlavní varianta našeho portálu uvedena http://beta.knihovny.cz/. Pro testování nejaktuálnějších úprav nyní používáme https://cpk-front.mzk.cz/ a jako produkční server máme https://www.knihovny.cz/.* 

| Vhod Vám přijde i  **obecný návod návod pro nastavení autentizace a autorizace [Jak se připojit](https://www.eduid.cz/cs/join)**  na stránkách eduID.cz. |
| :----: |

## Varianta B: Pověření Moravské zemské knihovny
Tuto možnost ocení **především menší knihovny**, pro něž by bylo jednání s eduID.cz nad jejich technické a administrativní možnosti.  
&nbsp;  

Abychom mohli zprovoznit NCIP/eduID bránu pro umožnění přihlašování se Vašich uživatelů v na portálu, budeme nejprve potřebovat, abyste **jmenovali dva naše pracovníky** (z Moravské zemské knihovny) **jako svůj administrativní kontakt pro eduID**.  

| **Předvyplněný jmenovací formulář Vám zašleme papírovou poštou. Prosíme o jeho potvrzení a následné zaslání na adresu eduID** (kontakt [zde](https://www.eduid.cz/cs/join-admin-contact)). |
| :----: |

Veškeré další náležitosti pak budou na nás.  
Zprovozníme Vám **eduID NCIP bránu**, která poběží na subdoméně `zkratkaVasiKnihovny.knihovny.cz`.

&nbsp;

## Doplňující informace

* **[Registrace a předregistrace čtenářů na portálu Knihovny.cz](registration)** - nepovinná, leč vítaná funkce

&nbsp;  

---
[Zpět na hlavní stranu](Home)  

| [<< Na předchozí kapitolu](ncip) | [Na další kapitolu  >>](addressbook) |
| :----- | -----: |