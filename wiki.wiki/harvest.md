## Jak probíhá sklizeň
### Počáteční sklizeň
Nejprve provádíme **počáteční sklizeň**, kdy sklízíme všechny bibliografické záznamy Vaší knihovny. To může trvat **několik hodin až několik dní**, ale třeba i týden. Záleží na **velikosti Vašeho fondu** a typu **knihovního systému**, který používáte.  
&nbsp;  
Pro případ radikální změny ve Vašich záznamech musí být možné úplnou sklizeň zopakovat, ale k udržování informací o aktuálním stavu Vašeho fondu provádíme pouze systémově nepříliš náročnou dílčí každodenní sklizeň.  

### Každodenní sklizeň
Každou noc probíhá selektivní **sklizeň záznamů, u kterých došlo v uplynulých 24 hodinách ke změně** (včetně sklizně nově vytvořených záznamů a odstranění smazaných záznamů). Údaje, které pak vidíte na našem portálu, by tedy neměly být starší než jeden den.  
Proto je nutné, aby Váš systém **aktualizoval časovou známku (datestamp) záznamu pokaždé, když je v něm provedena jakákoliv změna** (včetně úprav v podpolích MARCového pole 996).  

| **V případě, že v určité noční hodiny pravidelně vypínáte své servery nebo provádíte hardwarově náročnější operace (např. generování katalogů), je nutné nám tuto skutečnost oznámit.** |
| :-----: |

*Proč sklízíme jen jednou denně? Datestamp může zaznamenávat jak datum a čas, tak samotný den. Protože i v tomto ohledu se preference knihoven liší, je zkrátka praktičtější sklízet v intervalu 24 hodin, kdy se změny projeví v záznamech každé knihovny.*  
*Jedná se však o informace, u kterých je taková frekvence aktualizací dostačující. Údaje o půjčování, rezervacích atd. jsou do portálu načítány přes NCIP v okamžiku, kdy si je uživatel nechá zobrazit.*
&nbsp;  
---
[Zpět na **Zpřístupnit fond pro sklízení - OAI-PMH**](oai-pmh)  
[Zpět na hlavní stránku](Home)