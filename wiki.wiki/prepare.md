# 1. Přípravné kroky
Ještě než se pustíme do společné práce na zapojení Vaší knihovny do portálu Knihovny.cz, je nutné vyřídit několik formálních náležitostí.  
&nbsp;  
1. V první řadě Vám doporučujeme, abyste si prošli základní **kapitoly tohoto návodu** a sami **posoudili, zda bude ve Vašich možnostech vyhovět požadavkům**, které jsou kladeny na zapojující se instituci.  
&nbsp; 
2. Pokud byste rádi zapojili svou knihovnu do portálu Knihovny.cz, pošlete žádost na adresu <a href="mailto:mail@knihovny.cz">mail@knihovny.cz</a> spolu s tímto [vyplněným dotazníkem](/uploads/867ff64901f50feecf671a16ec75ec95/Dotaznikprozajemceozapojeni_prázdný.docx).  
&nbsp;   
3. Poté, co vyjádříte svůj zájem o zapojení do portálu Knihovny.cz, bude Vaše žádost posouzena Řídícím výborem portálu. V případě schválení žádosti budete vyzváni k podepsání **smlouvy o přistoupení**. Její plné znění si můžete přečíst v páté verzi našeho [Projektového záměru](http://www.knihovny.cz/wp-content/uploads/2012/08/KNIHOVNY-CZ_Projektovy-zamer_verze-5_Finale.docx) od strany 22 dále.  
&nbsp;  
4. Pro komunikaci Vaší knihovny s naším týmem vyberete z jednoho pracovníka, který bude vystupovat jako **technický kontakt**. Cílem jmenování technického kontaktu je zabránit zmatkům, které by vyvstaly v případě, že by s námi nekoordinovaně komunikovalo více osob z jedné instituce. Technický kontakt bude mít přehled o činnosti všech Vašich pracovníků zabývajících se zapojením knihovny do portálu a bude tedy schopen zajistit efektivní předávání informací mezi našimi pracovišti. V případě, že dosavadní technický kontakt změní zaměstnání, je nutné jmenovat na tuto pozici jiného pracovníka.  
&nbsp;  

Po stanovení výše jmenovaných bodů můžeme přikročit k samotné realizaci vytyčného cíle.
&nbsp;  
---
[Zpět na hlavní stránku](Home)  

| [Na další kapitolu >>](oai-pmh) |
| -----: |
