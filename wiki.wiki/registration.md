## Registrace, předregistrace a vzdálená registrace čtenářů na portálu Knihovny.cz

Pokud svým čtenářům umožňujete registraci, předregistraci či vzdálenou registraci online, můžeme na Váš registrační formulář odkazovat při přihlašovacím dialogu.  
&nbsp;  
V praxi to vypadá tak, že když si nepřihlášený uživatel vybere Vaši knihovnu se seznamu, který mu vyjede po kliknutí na "Přihlásit", bude se moci buď přihlásit zadáním jména a hesla nebo klikne na **tlačítko "Registrovat"** a dostane se na Váš registrační formulář.  
&nbsp;  
Rozdíl mezi registrací a předregistrací spočívá v tom, že **registrací se uživatel stane plnohodnotným čtenářem knihovny**, zatímco **předregistraci je nutné dokončit osobní návštěvou v knihovně** (ať už kvůli registračnímu poplatku nebo kvůli ověření totožnosti čtenáře).  
&nbsp;  
**Vzdálená registrace vyžaduje více kroků než online registrace.** Čtenář pak bývá vyzván např. k zaslání emailu do knihovny pro získání dalších instrukcí k registraci nebo musí provést dodatečné zaplacení registračního poplatku (např. převodem na účet knihovny). Záleží na řádu dané knihovny.  
&nbsp;  
Úplnou registraci zpravidla nabízejí jen ty knihovny, které jsou schopny přijímat online platby a zároveň umějí ověřit identitu uživatele přes mojeID.  
&nbsp;  
Pokud Vaše knihovna umožňuje online prodloužení registrace, může být tento úkon podporován i na portálu.  

&nbsp;
---
[Zpět na **Zapojit se do eduID.cz**](eduid)  
[Zpět na hlavní stránku](Home)